<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Blog - EduN</title>
    <link rel="stylesheet" href="styles.css">
</head>
<body>
    <header>
        <h1>EduN</h1>
        <p>ALL and Everything about Education</p>
    </header>
    <nav>
        <a href="index.html">Home</a>
        <a href="news.html">News</a>
        <a href="blog.html" class="active">Blog</a>
        <a href="materials.html">Materials</a>
        <a href="contact.html">Contact</a>
        <a href="about.html">About</a>
    </nav>
    <section>
        <h2>বাংলাদেশের বিশ্বকাপ দলের যে ব্যাখ্যা দিলেন নির্বাচকরা</h2>
        <p>জুন মাসে যুক্তরাষ্ট্র ও ওয়েস্ট ইন্ডিজে হতে যাওয়া টি-টোয়েন্টি বিশ্বকাপের জন্য ১৫ সদস্যের দল ঘোষণা করেছে বাংলাদেশ ক্রিকেট বোর্ড। নাজমুল হোসেন শান্তকে অধিনায়ক ও তাসকিন আহমেদকে সহঅধিনায়ক করে চারজন পেস বোলার ও তিনজন স্পেশালিস্ট স্পিনারকে দলে রেখে ১৫ সদস্যের দল ঘোষণা করা হয়েছে।

পনের সদস্যের দলের সাথে ট্রাভেলিং রিজার্ভ হিসেবে থাকবেন একজন পেসার ও একজন ব্যাটসম্যান।

দলে নাজমুল হোসেন শান্তসহ ব্যাটার হিসেবে থাকছেন লিটন কুমার দাস, সৌম্য সরকার, তানজিদ হাসান তামিম, তাওহিদ হৃদয় মাহমুদউল্লাহ রিয়াদ ও জাকের আলি অনিক।

পেস বোলিংয়ে থাকছেন তাসকিন আহমেদ, মোস্তাফিজুর রহমান, শরিফুল ইসলাম ও তানজিম হাসান সাকিব।

স্পিন অ্যাটাকে রয়েছেন ডানহাতি লেগ স্পিনার রিশাদ হোসেন, ডানহাতি অফস্পিনার শেখ মাহেদি ও বাঁহাতি অর্থডক্স তানভির ইসলাম।

অলরাউন্ডার হিসেবে থাকছেন বাঁহাতি মিডল অর্ডার ব্যাটসম্যান ও অর্থডক্স স্পিনার সাকিব আল হাসান।

এই পনেরজনের বাইরে ব্যাটার আফিফ হোসেন ও বোলার হাসান মাহমুদ থাকবেন ট্রাভেলিং রিজার্ভ হিসেবে।

প্রধান নির্বাচক গাজী আশরাফ হোসেন লিপু দল ঘোষণার সময় জানিয়েছেন যে তারা অন্তত তিনজন ওপেনিং ও পাঁচজন মিডল অর্ডার ব্যাটারের সাথে চারজন পেসার ও চারজন স্পিনার নিয়ে দল গঠন করতে চেয়েছেন।

তবে বিশ্বকাপে দল নিয়ে সমর্থকদের ‘অতিরিক্ত প্রত্যাশা’ যেন না থাকে সে বিষয়টি সংবাদ সম্মেলনে উল্লেখ করেন প্রধান নির্বাচক গাজী আশরাফ হোসেন লিপু। তিনি বলেন, “টি টোয়েন্টি ক্রিকেটে আমরা সেই পর্যায়ে চলে যাইনি যে সেমিফাইনালে বাংলাদেশ যাবে, এমনটা ধরে নেয়া যায়। তবে আমরা প্রত্যাশা করবো প্রথম রাউন্ড পার করে দ্বিতীয় রাউন্ডে যেন খেলতে পারি।”</p>
    </section>

     <section>
        <h2>ইনজুরিতে থাকা তাসকিন যে কারণে দলে</h2>
        <p>দল ঘোষণার পর সংবাদ সম্মেলনে সবচেয়ে বেশি প্রশ্ন ওঠে ইনজুরিতে থাকা তাসকিনকে দলে রাখা নিয়ে।

সবশেষ জিম্বাবুয়ের বিপক্ষে সিরিজে ফিল্ডিং করতে গিয়ে কাঁধে চোট পান পেসার তাসকিন আহমেদ। বিশ্বকাপ চলাকালীন সময়ে ইনজুরি থেকে তিনি ফিরতে পারবেন কি না সে বিষয়ে এখনো নিশ্চিতভাবে কিছু জানা যায়নি।

এরকম পরিস্থিতিতে তাসকিন আহমেদকে কেন স্কোয়াডে রাখা হয়েছে সেই ব্যাখ্যা দেন প্রধান নির্বাচক।

“আমরা আশা রাখছি যে বিশ্বকাপ চলার একটি পর্যায়ে তিনি সুস্থ হয়ে যাবেন। সেই আলোকেই তাকে দলে রাখা হয়েছে।”

এছাড়া আইসিসির নতুন নিয়ম অনুযায়ী একজন ইনজুরড খেলোয়াড়কে দলে রাখার সুযোগ আছে বলেও জানান প্রধান নির্বাচক।

“আইসিসির নতুন নীতি অনুযায়ী একজন ইনজুরড খেলোয়াড়কে দলে নেয়া যাবে। পরে প্রয়োজনে যে কোনো সময়ে তার বদলে অন্য কাউকে দলে নেয়া সম্ভব।”

সবশেষ জিম্বাবুয়ে সিরিজে চার ম্যাচে ৪.৫৬ ইকোনমি রেটে আট উইকেট নিয়ে সিরিজ সেরা হয়েছেন তাসকিন। তাই ফর্মে থাকা এই পেসার ইনজুরিতে থাকলেও তাকে দলে রাখা হয়েছে।</p>
    </section>
    
    <footer>
        <p>&copy; 2024 EduN. All rights reserved.</p>
    </footer>
    <script src="scripts.js"></script>
</body>
</html>
